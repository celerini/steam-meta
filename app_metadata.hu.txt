######## ÖSSZEFOGLALÁS ########

A Harc Wesnothért egy nyílt forrású, körökre osztott, fantasy témájú stratégiai játék. Vegyél részt számtalan kalandban, míg felfedezed Irdya minden szegletét a tizenhét egyjátékos hadjáratban és a többjátékos pályák tucatjain!


######## LEÍRÁS ########

A Harc Wesnothért egy nyílt forráskódú, körökre osztott, fantasy témájú stratégiai játék. Vegyél részt tucatnyi, évszázadokon átívelő kalandban Weldyn síkságától Wesmere erdőjéig, Knalga bányáitól a Szív-hegység égbe törő csúcsaiig! Játssz egy ifjú herceget, aki a Delevény Nagyúr seregei elől menekül egy új hazába a tengeren túlra... Ereszkedj a föld legsötétebb bugyraiba, hogy ott magából a tűzből készíthess ékkövet... Utazd be a kontinenst, hogy visszaszerezd a trónbitorló királynőtől jogos örökséged... Bújj egy ifjú mágus bőrébe, ki a faluját feldúló orkok elleni bosszúra készül és a halhatatlanságot keresi... Szállj szembe egy visszataszító holtidéző élőholtjainak fővárosod felé masírozó hordájával... Vezesd át túlélők egy bátor csoportját a tűzforró homokon, hogy végül egy soha nem látott gonosszal küzdjetek meg... Tiéd a választás.

Aztán folytasd a harcot online! Válassz a hét teljesen kiegyensúlyozott szövetség és az 50 különböző többjátékos térkép közül, melyek kitűnő szórakozást nyújtanak, akármekkora legyen is baráti társaságod!

Fedezd fel a kreatív közösség által létrehozott egy- és többjátékos térképek, hadjáratok és egységek százait, majd próbálj készíteni magad is! A játék beépített pályaszerkesztővel rendelkezik, motorja kiegészítőkkel könnyedén átszabható, parancsnyelve egyszerű és intuitív, használatában pedig szívesen segít neked a barátságos és elhivatott közösség. Ki tudja, milyen kalandokat hívsz majd életre!


######## TÁMOGATOTT PLATFORMOK - MINIMUMKÖVETELMÉNYEK ########

#### OPERÁCIÓS RENDSZER ####

Windows 7 SP1 vagy újabb

OS X 10.11 or later

Ubuntu 16.04 vagy kompatibilis

#### PROCESSZOR ####

Kétmagos 2.0 GHz vagy jobb

Kétmagos 2.0 GHz vagy jobb

Kétmagos 2.0 GHz vagy jobb

#### GRAFIKA ####

#### HANGKÁRTYA ####

#### TOVÁBBI MEGJEGYZÉSEK ####

64-bit only

######## TÁMOGATOTT PLATFORMOK - AJÁNLOTT KÖVETELMÉNYEK ########

#### OPERÁCIÓS RENDSZER ####

Windows 10

macOS 10.15 or later

Ubuntu 20.04 or compatible

#### PROCESSZOR ####

Kétmagos 3.2 GHz vagy jobb

Kétmagos 3.2 GHz vagy jobb

Kétmagos 3.2 GHz vagy jobb

#### GRAFIKA ####

#### HANGKÁRTYA ####

#### TOVÁBBI MEGJEGYZÉSEK ####

64-bit only

######## JOGI INFORMÁCIÓK ########
